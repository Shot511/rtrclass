---
layout: post
title: Witaj w kursie LearnOpenGL.com
subtitle: LearnOpenGL.com
tags: [learnopengl, tutorial]
subtag: intro-learnopengl
---

{% include learnopengl.md link="" %}

Witaj w mojej skromnej próbie stworzenia dobrze rozwiniętej platformy nauczania API OpenGL. Niezależnie od tego, czy próbujesz nauczyć się OpenGL w celach akademickich, zawodowych czy po prostu szukasz hobby, ta strona nauczy Cię podstaw, średnio-zaawansowanej i zaawansowanej wiedzy na temat **nowoczesnego** (core-profile) OpenGL. Celem LearnOpenGL jest pokazanie wszystkich nowoczesnych rozwiązań OpenGL w prosty sposób, z jasnymi przykładami, a także przydatną bibliografią służącą do dalszego pobłębiania wiedzy.  

## Dlaczego warto przeczytać te samouczki?

W całym internecie są tysiące dokumentów i zasobów na temat uczenia się OpenGL, jednak większość z tych zasobów skupiona jest tylko na trybie bezpośrednim OpenGL (powszechnie określanym jako stary OpenGL) lub są niekompletne, brakuje odpowiednich dokumentacji lub nie odpowiadają Twojemu stylowi uczenia się. Dlatego moim celem jest dostarczenie platformy, która jest kompletna i łatwa do zrozumienia.  

<img src="{{ site.baseurl }}/img/learnopengl/learngl_index_image2.png" alt="Obraz uśmiechniętych kontenerów teksturowanych w OpenGL" class="right medium">

Jeśli lubisz czytać samouczki, które dostarczają instrukcji krok po kroku, jasnych przykładów, a które nie rzucą Cię w głębię milionów szczegółów, to ten kurs jest prawdopodobnie dla Ciebie. Samouczki mają na celu być zrozumiałe dla osób bez doświadczenia w programowaniu grafiki, ale również mogą być interesujące dla bardziej doświadczonych użytkowników. Samouczki omawiają też praktyczne pojęcia, które wraz z dodatkową kreatywnością mogą przekształcić Twoje pomysły w rzeczywiste aplikacje 3D. Jeżeli poprzednie zdania brzmią tak jakbym mówił o Tobie, to proszę kontunuuj czytanie.

## Czego możesz się nauczyć?

Samouczki skupiają się na Nowoczesnym OpenGL. Uczenie się (i korzystanie z) nowoczesnego OpenGL wymaga dużej wiedzy na temat programowania grafiki i działania OpenGL "za kulisami" sterownika karty graficznej, tak aby móc jak najlepiej wykorzystać tą bibliotekę. Najpierw zaczniemy od omówienia najważniejszych aspektów grafiki, w jaki sposób OpenGL faktycznie rysuje piksele na ekranie i jak możemy skorzystać z tej wiedzy, aby stworzyć ciekawie wyglądające efekty.

Oprócz wiedzy podstawowej omówimy wiele przydatnych technik, które można wykorzystać w swoich aplikacjach, takich jak chodzenie po trójwymiarowych scenach, tworzenie pięknego oświetlenia, ładowanie obiektów stworzonych w programach do tworzenia modeli (np. Blender, Maya), zastosowania technik _postprocessingu_ i wiele innych. Z biegiem czasu pokażę także samouczki, w których stworzymy małe gry na podstawie uzyskanej wiedzy OpenGL, dzięki czemu będzie można poczuć, jak to jest rzeczywiście programować grafikę trójwymiarową.
