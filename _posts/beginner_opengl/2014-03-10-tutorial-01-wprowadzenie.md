---
layout: post
title: Tutorial 01 - Wprowadzenie
subtitle: Kurs OpenGL dla początkujących
tags: [beginner-opengl-pl, tutorial]
---

W tym tutorialu zamierzam pokazać Wam technologię **OpenGL w wersji 4.0+** oraz **OpenGL Shading Language również w wersji 4.0+** ponieważ w sieci jest niezwykle mało informacji na ten temat (a w szczególności w „polskim” Internecie), dlatego każdemu zainteresowanemu najnowszą technologią OpenGL chciałbym ułatwić poznawanie tego narzędzia, a tym którzy znają OpenGL’a ale w wersji niższej niż 2.0 ułatwić przeniesienie się na wyższe wersje.

Dlaczego OpenGL? Wybrałem tą technologię dlatego, że jest ona numerem jeden na platformy mobilne (Andoird, iOS) i jest dosyć przystępną technologią w nauce dzięki, której możemy zrobić dosłownie wszystko w świecie 3D – jedynym ograniczeniem jest nasza wyobraźnia.

W tym kursie będę korzystał ze środowiska programistycznego Microsoft Visual C++ 2010 Express, który jest darmowym narzędziem programistycznym i w mojej opinii bardzo dobrym. Jeżeli jeszcze nie posiadasz tego programu możesz go ściągnąć z tej [strony](http://www.microsoft.com/visualstudio/plk/downloads#d-2010-express).

Postaram się, by każda część kursu była od siebie odseparowana ponieważ czasami nie każdy ma czas i chęci na przeglądanie całego kursu, a jest jedynie zainteresowany tylko jedną częścią, która jest mu w danej chwili potrzebna. Postaram się również, by kod w przykładach był napisany jak najprościej, by każdy mógł go bez problemu zrozumieć.

Dodatkowo do każdej części kursu będzie dołączany kod w solucji, który będzie możliwy do pobrania. Jeżeli będzie ktoś go chciał gdzieś umieścić/wykorzystać proszę tam zamieścić informację skąd został on pobrany i kto go napisał.

To na tyle :-) Zapraszam do kolejnej części (która mam nadzieję pojawi się niebawem), w której skonfigurujemy Visual’a i otworzymy nasze pierwsze okienko OpenGL’a! :-D Jeżeli, ktoś znajdzie jakiś błąd w kursie proszę o kontakt mailowy bądź o komentarz.
